# NP2



## Assignment

V rámci diplomových a bakalářských prací vzniká výukový server pro předměty
teoretické informatiky. Jedná se o sadu dynamických webových stránek
umožňujících studentům pochopení různých typů úloh a problémů tím, že si mohou
zadat na stránce libovolné zadání a zobrazí se jim řešení včetně postupu. Cílem
této práce je vytvořit komponentu (tedy sadu webových stránek) pro výuku
vybraných NP-úplných problémů a převodů mezi nimi.

1. Nastudujte si problematiku tříd složitosti problémů a s tím souvisejícím
   převodem mezi problémy.
2. Vytvořte dynamické webové stránky umožňující uživateli následující: 
    a) Nechat si zobrazit postupně po krocích postup algoritmu s polynomiální
       časovou složitostí převádějícího zadanou instanci jednoho problému na instanci
       jiného problému (budou implementovány alespoň 3 různé převody mezi problémy).
    b) Zadat libovolnou instanci každého z problémů vyskytujících se v těchto
       převodech. 
    c) Zobrazit odpověď na otázku daného problému pro zadanou instanci,
       v případě kladné odpovědi i se zdůvodněním.
3. Není cílem mít co nejefektivněji implementován samotný převod, ale mít jej
   implementován tak, aby uživateli byla myšlenka tohoto převodu co
   nejsrozumitelněji ukázána.
4. Vytvořte i ukázkové vstupní instance pro implementované problémy tak, aby
   uživatel mohl vše vyzkoušet i bez zadávání vlastních vstupů (alespoň 5
   instancí pro každý problém).

Studenti řešící toto zadání s rozdílným číslem v názvu mohou (ale nemusí)
spolupracovat tak, že výsledek může mít společné uživatelské rozhraní apod. Ale
každý bude implementovat jiné 3 převody mezi problémy.

